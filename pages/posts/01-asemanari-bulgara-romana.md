---
title: Asemănări între limba română și bulgara
date: 2024.12.16 
---
Limba română seamănă mult mai mult cu bulgara decât ar părea la prima
vedere. Chiar dacă fac parte din două familii diferite - româna
aparținând limbilor romanice, iar bulgara, celor slave - contactul
îndelungat de-a lungul istoriei între aceste două limbi a avut drept
rezultat asimilarea multor cuvinte, expresii, zicale și chiar și
elemente gramaticale comune între aceste două limbi.

În acest articol, voi discuta în bref despre asemănările pe care le-am
observat pe plan lexico-gramatical între limba română și limba bulgară.

## Pe plan gramatical {#gramatica}
### Prezența articolului hotărât enclitic {#articol}

În majoritatea limbilor romanice, articolul hotărât apare *înaintea*
cuvântului, dar în limba română acesta se atașează la sfârșitul
cuvintelor, ceea ce în lingvistică se numește *articol enclitic*.

Prezența articolului enclitic în limba română nu este unică, totuși, și
acesta apare în limbile care fac parte din [uniunea lingvistică
balcanică](https://ro.wikipedia.org/wiki/Uniunea_lingvistic%C4%83_balcanic%C4%83),
printre care se numără și limba bulgară.

Ceea ce este interesant este că restul limbilor slave (în afară de
macedoneană, care este înrudită cu bulgara) nu au articol hotărât.

Câteva cuvinte exemplu:

  Română            Bulgară   
  -------- -------- --------- ---------
  nehot.   hot.     nehot.    hot.
  om       omul     човек     човекът
  pom      pomul    дърво     дървото
  pisică   pisica   котка     котката

### Evitarea infinitivului {#infinitiv}

În genere, infinitivul nu este folosit în limba română decât ca formă de
dicționar a unui verb sau pentru a folosi verbul ca subiectul
propoziției. Atunci când vrem să introducem o altă propoziție într-o
frază, se folosește conjuncția *să*.

Exemple:\
*Vreau [să]{.underline} mă plimb.* - Verbul *a (se) plimba* este
conjugat la persoana I, singular.\
*A merge este sănătos.* - Verbul *a merge* este subiectul propoziției

În limba bulgară, infinitivul nu există. Pentru forma de dicționar, se
folosește verbul la persoana I sg., iar pentru formarea frazelor se
folosește conjuncția *да (da)*, exact ca în limba româna.

*Искам [да]{.underline} се разхождам.* - Vreau să mă plimb.

### Formarea genitivului și dativului {#genitiv}

Limba română are cinci cazuri, iar bulgara a pierdut (în mare parte)
sistemul de cazuri din slavona veche. Cu toate acestea, modul în care se
formează genitivul și dativul în bulgară se aseamănă cu limba română.

Ca și în limba română, declinarea substantivului la cazurile genitiv și
dativ este identică. Singura diferență dintre bulgară și română în
formarea lor este că în bulgară forma substantivului nu se schimbă,
folosindu-se conjuncția *на (na)*. Această formă seamănă mult cu modul
în care se formează dativul și genitivul în limba română pentru nume
proprii masculine.

-   Genitiv
    -   Cartea elevului.\
        Книгата *на* ученик.
    -   Cartea Mariei.\
        Книгата *на* Мария.
    -   Cartea *lui* Ion.\
        Книгата *на* Йон.
-   Dativ
    -   Am dat cartea *lui* Ion.\
        Дадох книгата *на* Йон.

### Pronumele clitic {#pronume}

Și limba română și bulgara se folosesc de pronume clitice. Cliticul este
forma neaccentuată a pronumelui personal pentru cazurile acuzativ și
dativ.

*[Îl]{.underline} văd pe Gheorghe.*\
*Гледам [го]{.underline} Георги.*

*Dă-[o]{.underline} lui Gheorghe.*\
*Дай [го]{.underline} на Георги.*

### Vocativul {#vocativ}

Bulgara folosește vocativul pentru nume proprii ca în limba română, cu
forme foarte apropiate de cele românești.

-   Ivan - Ivane\
    Иван - Иване
-   Petru - Petre\
    Петър - Петре
-   Maria - Mario\
    Мария - Марийо

Vocativul a mai fost păstrat pentru câteva cuvinte:

-   син - сине\
    fiu - fiule
-   брат - брате (frate)
-   лекар/доктор - докторе doctor - doctore
-   сестра - сестро\
    soră - soro
-   майка - майко (mamă)

## Pe plan lexical {#lexic}

### Cuvinte comune {#cuvinte}

Există foarte multe cuvinte comune între română și bulgară. O parte din
ele fac parte chiar din masa vocabularului și sunt folosite zilnic.

-   borcan - буркан
-   bujor - божур
-   busuioc - босилек
-   ciudat - чуден
-   ciupercă - печурка
-   cloșcă - клочка
-   cosiță - косица
-   cozonac - козунак
-   creangă - гранка
-   curcă - курка
-   gâscă - гъска
-   grădină - градина
-   graniță - граница
-   grijă - грижа
-   greblă - гребло
-   mac - мак
-   matcă - матка
-   mirodenie - миродия
-   morcov - морков
-   nisip - насип
-   orez - ориз
-   prag - праг
-   praf - прах
-   păianjen - паяжина
-   potecă - пътека
-   pită - пита
-   praz - праз
-   raft - рафт
-   rudă - din *род*
-   sabie - сабя
-   sanie - сани
-   saxie - саксия
-   smântână - сметана
-   sticlă - стъкло

Câteva cuvinte provin dintr-un cuvânt care are alt sens în bulgară:

-   blană - блана (membrană)
-   izmene - din *измена* (schimb)
-   zăpada - din *запад* (vest, arh. cădere)

### Formarea numerelor de la 10 la 20 {#numere}

Numerele de la 10 la 20 se formează în mod asemănător atât în română cât
și în bulgară. Forma lor poate fi analizată ca *număr* + *spre* +
*zece*.

Exemplu:\
*unsprezece*, *unu* + *spre* + *zece*\
*единадесет*, *един* (unu) + *над* (spre) + *десет* (zece)

  Română          Bulgară
  --------------- ----------------------------
  unsprezece      единадесет, единайсет
  doisprezece     дванадесет, дванайсет
  treisprezece    тринадесет, тринайсет
  paisprezece     четиринадесет, четирнайсет
  cincispreze     петнадесет, петнайсет
  șaisprezece     шестнадесет, шестнайсет
  șaptesprezece   седемнадесет, седемнайсет
  optsprezece     осемнадесет, осемнайсет
  nouăsprezece    деветнадесет, деветнайсет

### Expresii asimilate {#expresii}

Există câteva expresii care au fost împrumutate direct, fără a fi
traduse din bulgară. Cea mai cunoscută ar fi *bogdaproste*, care provine
din *Бог да прости* (lit. „Dumnezeu să ierte").

Alte expresii:

-   *tam-nesam*, cu varianta sa, *nitam-nisam*\
    din *ни там, ни сам* („nici aici, nici acolo")

## Surse
-   Tiberiu Iovan, *Mic dicționar român-bulgar*, Editura Sport-Turism
    (1988), București.
-   [Wikipedia: Uniunea lingvistică balcanică](https://ro.wikipedia.org/wiki/Uniunea_lingvistic%C4%83_balcanic%C4%83)
-   [Wikipedia: Personal pronouns in Bulgarian](https://en.wikipedia.org/wiki/Bulgarian_pronouns)
-   [Listă de cuvinte românești cu etimon bulgar](https://romania.fandom.com/wiki/List%C4%83_de_cuvinte_rom%C3%A2ne%C8%99ti_cu_etimon_bulgar)
